<h2>Aspecte d'una projecció</h2>
<h3>Girant el globus</h3>

<p>Com hem vist, una projecció cartogràfica transforma l'esfera en un pla. Podem, abans d'aplicar aquesta transformació, girar l'esfera dins l'espai, de manera que tots els punts, corbes, i qualsevol objecte sobre l'esfera es trobin en una posició diferent de l'espai. Si després apliquem la projecció, tots aquests objectes es situaran en una posició en el pla diferent (distorsionada) de la que ocupaven abans.</p>

<center>
<img src="./txt/common/aspect.svg" width="60%" > <br>
Girs a l'esfera canvien l'aspecte.
</center>


<p>D'aquesta manera, podem fer que qualsevol punt del globus aparegui al centre de la nostra projecció. En cartografia, això s'anomena l'<i>aspecte</i> d'un mapa. Els mapes en aspecte <i>equatorial</i> són centrats en un punt de l'equador (normalment la intersecció de l'equador amb el meridià de Greenwich); els mapes en aspecte <i>polar</i> són centrats en un dels dos pols; i els mapes en aspecte <i>oblic</i> són centrats en qualsevol altre punt del globus.</p>

<p>Algunes projeccions són més interessants en un aspecte en particular. Per exemple, la projecció de Mercator representa les loxodromes millor en aspecte equatorial, o la projecció azimutal equidistant és millor quan és centrada en la nostra posició.</p>

<ul>
<li>Sel·lecciona l'<b>eina aspecte</b> i arrossega el mapa per canviar el seu aspecte. També pots triar l'aspecte equatorial, polar o oblic al menu.</li>
</ul>