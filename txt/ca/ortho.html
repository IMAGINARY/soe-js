<h2>Projecció ortogràfica</h2>

<p>Aquesta projecció sembla una representació en 3D de la Terra, però és un dibuix tan pla com qualsevol altra projecció. Per obtenir-la, projectem geomètricament cada punt de l'esfera sobre un pla perpendicular (ortogonal) a la línia de visió, assumint que ens trobem molt lluny (matemàticament a l'infinit) de manera que totes les línies de visió són paral·leles.</p>

<p>Així, aquesta projecció pertany a la mateixa família que la gnomònica i la estereogràfica, la família anomenada de projeccions <i>perspectives</i>, obtingudes traçant raigs de llum (o línies de visió) des d'una font, passant per un punt de l'esfera, i interceptant un pla per a definir la projecció del punt.<p>

<p>A més de la cartografia, aquesta projecció es fa servir naturalment en la representació de tot tipus d'objectes tridimensionals, com pot ser en gràfics per ordinador, dibuix tècnic i enginyeria, fotografia, radiografia, microscopia, etc.</p>


<ul>
<li>Qina forma prenen els paral·lels i meridians?</li>
<li>Si prenem una foto de la Terra des de l'espai, no estem a una distància infinita. Quines diferències hi hauria amb aquesta projecció?</li>
</ul>